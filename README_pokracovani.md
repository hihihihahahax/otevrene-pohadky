**[Úvodní počtení...](/README.md)**

## Čím lze přispívat do Otevřených pohádek

Možností, jak přispět, je celá řada:

- [Poskytnout několik slovíček](https://github.com/fivaldi/otevrene-pohadky/issues/new?title=Slovíčka%20do%20pohádky) jako inspiraci pro někoho, kdo chce napsat otevřenou pohádku.
- [Napsat otevřenou pohádku](https://github.com/fivaldi/otevrene-pohadky/new/master/pohadky?filename=pohadky/Nová%20pohádka.md).
- Upravit příběh již [existující pohádky](/pohadky).
- Nakreslit, vyfotit a [nahrát obrázek](https://github.com/fivaldi/otevrene-pohadky/upload/master/obrazky) k vlastní nebo již existující pohádce.
- Pomáhat s jazykovými korekturami.
- Sdílet povědomí o projektu Otevřených pohádek na sociálních sítích.
- Přijít s [návrhy na změny](https://github.com/fivaldi/otevrene-pohadky/issues/new?title=Návrh%20na%20zlepšení) fungování projektu Otevřených pohádek.
- Rozšířit a vylepšit [úvodní počtení](https://github.com/fivaldi/otevrene-pohadky/edit/master/README.md) nebo [jeho pokračování](https://github.com/fivaldi/otevrene-pohadky/edit/master/README_pokracovani.md), potažmo tento seznam možností, jak přispět. :-)

## Co znamenají ty divné věci

Při práci s GitHubem můžete narazit na určité omezené množství termínů, které si však snadno zapamatujete a jejichž význam brzy pochopíte.

### [Fork](https://github.com/fivaldi/otevrene-pohadky/network/members)

Fork je vaše vlastní kopie Otevřených pohádek. Veškeré úpravy totiž provádíte ve svém forku a teprve pomocí tzv. pull requestů (vysvětleno níže) posíláte žádosti o změny do Otevřených pohádek.

Související zelené tlačítko:

- `Fork this repository and propose changes` - Udělat si svoji vlastní kopii a navrhnout změny
    > Patrně začínáte s přispíváním do Otevřených pohádek, a to je dobrá zpráva. :-)


### [Code](https://github.com/fivaldi/otevrene-pohadky)

Zde najdete veškerý obsah, který projekt Otevřených pohádek obsahuje. Jedná se o toto úvodní počtení, pohádky samotné, obrázky a další související věcí, které zde budou (doufejme) přibývat a přibývat.

### [Issues](https://github.com/fivaldi/otevrene-pohadky/issues)

Pokud chcete nahlásit chybu v pohádce, přispět svými slovíčky pro inspiraci někomu, kdo se chystá napsat otevřenou pohádku, nebo prostě máte zlepšovací nápad či jakýkoliv jiný návrh související s projektem Otevřených pohádek, nebojte se [založit nové issue](https://github.com/fivaldi/otevrene-pohadky/issues/new).

Pokud máte nějaký dotaz nebo nejasnost, projděte si prosím nejdříve [již uzavřené issues](https://github.com/fivaldi/otevrene-pohadky/issues?q=is%3Aissue+is%3Aclosed). Je velmi pravděpodobné, že obdobný dotaz již někdo v minulosti řešil.

Toto je příklad vůbec [prvního issue](https://github.com/fivaldi/otevrene-pohadky/issues/1). :-)

### [Pull requests](https://github.com/fivaldi/otevrene-pohadky/pulls)

...a tady už lze přímo vidět, jaké změny se chystají! Ať je to úprava existující pohádky, nová pohádka či třeba vylepšení tohoto úvodního počtení, v *Pull requests* "se to vaří".

Související zelená tlačítka:

- `Propose new file`: Nabídnout nový soubor
    > Patrně se chystáte do Otevřených pohádek poslat své dílo, a to je dobrá zpráva. :-)
- `Propose file change`: Navrhnout úpravu souboru
    > Patrně se chystáte upravit již existující pohádku k lepšímu, a to je dobrá zpráva. :-)
- `Create/Submit pull request`: Podat návrh na úpravu
    > Patrně podáváte návrh na novou pohádku nebo úpravu existující pohádky. :-) Děkujeme. Když bude mít osoba provádějící finální revizi nějaké připomínky, objeví se jako komentář(e) v daném pull requestu.

### [Commits](https://github.com/fivaldi/otevrene-pohadky/pulls)

"Komity" jsou jednotlivé změny zaznamenané v repozitáři Otevřených pohádek. Může se jednat o úpravu pouhého jednoho písmene, věty, řádku, odstavce, celé pohádky i více souborů najednou.

Toto je příklad vůbec [prvního komitu](https://github.com/fivaldi/otevrene-pohadky/commit/5c9f3a77269595027ba516187788c912132c5224). :-)

## Mějte na paměti!

Všechna zeleně podbarvená tlačítka mají pozitivní efekt :-), a i kdyby se něco nezdařilo, nové pohádky i úpravy existujících pohádek vždy ještě nakonec projdou revizí.


## Společná ujednání

1) Přispěvatel/ka má povinnost řídit se [etickým kodexem](https://cs.wikipedia.org/wiki/Etický_kodex) pro publikování obsahu na webu. Kdo nemá povědomí o pojmu *etický kodex*, nemůže do projektu Otevřených pohádek jakkoliv přispívat.
1) Přispěvatel/ka bere na vědomí, že mezi cílovým publikem jsou děti ve věku 0 let a více a že přispívaný obsah tuto skutečnost zohledňuje.
1) Přispěvatel/ka nahráním obsahu potvrzuje, že k tomuto obsahu vlastní veškerá potřebná autorská oprávnění.
1) Přispěvatel/ka souhlasí s využitím nahraného obsahu pro účely projektu Otevřených pohádek (k jeho prezentaci, PR a jiným účelům.)
1) Přispěvatel/ka přispívá na základě vlastní dobré vůle, zdarma, bez nároku na odměnu.
1) Přispěvatel/ka souhlasí, že nahraný obsah bude publikován pod licencí [GNU General Public License v3.0](/LICENSE)
